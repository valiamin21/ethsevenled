کاش دنیا سیاه و سفید بود. کاش هیچ رنگی وجود نداشت تا آدم‌ها رنگ عوض نمی‌کردند، تا هیچ انسانی به‌خاطر رنگ پوستش تحقیر نمی‌شد، تا هیچ دعوایی بین آبی و قرمز نبود، تا انسان‌ها کم‌تر ظاهررا می‌دیدند و کمی به درونشان توجّه می‌کردند.
کاش رنگ نبود تا ذهن و وقت باارزشمان‌را صرف ست کردن رنگ کفش و پیراهن نمی‌کردیم.
کاش همه‌چیز سیاه و سفید بود؛ ولی نه، این آدم‌هایی که من می‌بینم حتی اگر هیچ رنگی جز سیاه و سفید هم نباشد جنگ سیاه و سفید راه می‌اندازند، نمی‌دانم شاید‌هم تقصیر رنگ‌ها نیست، شاید مشکل از ماست.
